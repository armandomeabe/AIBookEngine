Gli animali fanno la fila per salire sull'Arca. Ci sono i coccodrilli, gli elefanti, le aquile reali: tutti in coppia, due per specie, chiamati dal vecchio Noè a salvarsi dall'imminente diluvio. All'appello mancano solo i due liocorni. Chi li ha visti? Saranno rimasti indietro a giocare in qualche radura. Ma ecco che comincia a piovere e le operazioni a bordo vengono accelerate. Bisogna mollare gli ormeggi. E i liocorni? Non c'è tempo per aspettarli. Rimarranno a terra e da quel momento di loro resterà solo il ricordo, o la leggenda? Età di lettura: da 3 anni.