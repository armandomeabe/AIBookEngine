L'italiano per l'opera è un corso di italiano per musicisti, cantanti, professionisti del settore artistico musicale e semplici appassionati di opera lirica.È composto da un unico volume e copre i livelli A1 e A2 del QCER.A partire dalle arie più famose (de Il barbiere di Siviglia, Turandot, La traviata, ecc.) e dai dialoghi tra i personaggi della simpatica famiglia Rossini, gli studenti apprendono contemporaneamente la lingua italiana del melodramma e quella della quotidianità. Oltre ai classici esercizi per lo sviluppo delle quattro abilità e per l'apprendimento del lessico e della grammatica, grande importanza è data alla fonetica e all'uso del corpo.L'italiano per l'opera può vantare la partecipazione straordinaria di numerosi cantanti, strumentisti, coreografi e direttori d'orchestra di fama internazionale che hanno rilasciato interviste e realizzato esecuzioni musicali originali ed esclusive appositamente per il corso.