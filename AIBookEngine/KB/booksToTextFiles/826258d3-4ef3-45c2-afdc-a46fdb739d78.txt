(ED.AGGIORNATA) .Nuovo Progetto italiano 2 si rivolge a studenti adulti e giovani adulti fornendo circa 90-100 ore di lezione in classe. Dopo il primo livello anche Progetto italiano 2 si rinnova, diventando più comunicativo e più induttivo.Nuovo Progetto italiano 2 è stato alleggerito e facilitato soprattutto all'inizio; infatti il passaggio dal livello elementare a quello intermedio avviene in modo più naturale, grazie ad attività di reimpiego che riprendono i punti trattati nel primo livello. Il Libro dello studente offre una maggiore varietà di testi e attività rispetto all'edizione precedente e al primo volume. Si è voluto dare più spazio a materiale autentico e a espressioni di uso quotidiano. Particolare attenzione viene data alle funzioni comunicative e al lessico con più attività per il rinforzo; inoltre sono previsti nuovi compiti comunicativi. Il materiale audio si basa su dialoghi più naturali e su alcuni ascolti autentici accompagnati da attività di comprensione e rielaborazione. Altra novità dell'ascolto sono le interviste autentiche incentrate su alcuni argomenti delle unità. Gli esercizi e le attività che accompagnano letture e ascolti sono improntati alle tipologie delle certificazioni CELI, PLIDA e CILS.  Nella versione aggiornata del Quaderno degli esercizi le attività rispecchiano sempre la suddivisione per sezioni del Libro dello studente e l'organizzazione dei rimandi al suo interno. Inoltre, la versione aggiornata del Quaderno degli esercizi è stata arricchita anche di una sezione grammaticale (Approfondimento grammaticale). Il Quaderno degli esercizi presenta ora:layout interamente a colori e nuove illustrazioni funzionali agli esercizi; approccio a spirale: in questo modo, strutture e parole incontrate in unità precedenti vengono sistematicamente riprese in quelle successive; maggiore varietà nelle attività didattiche; una o due nuove attività di reimpiego, per ogni unità, sulle funzioni lessicali e comunicative; viene evitata la ripetizione e, utilizzando spesso materiale autentico, gli esercizi sono contestualizzati; le attività video (degli "episodi") sono ora poste al termine di ogni unità per integrare meglio il video (Nuovo Progetto italiano Video) alle altre risorse che compongono il corso; l'edizione aggiornata degli esercizi è disponibile anche in versione interattiva sulla piattaforma i-d-e-e.     Il libro contiene un codice personale che dà accesso alla versione interattiva degli esercizi (in tutto 299) e a innovativi strumenti di studio, sulla piattaforma i-d-e-e.