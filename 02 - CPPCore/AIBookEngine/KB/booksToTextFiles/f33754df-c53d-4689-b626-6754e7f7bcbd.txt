Corto Maltese - La laguna dei bei sogniA. Cagli, P. Diadori, E. SpinosaTesti autentici e attività per stranieri. Livello intermedio-avanzato (B2-C1)CaratteristicheImparare l'italiano con Corto Maltese - La laguna dei bei sogni si rivolge a studenti, adolescenti e adulti, di livello B2-C1 del Quadro Comune Europeo di Riferimento per le Lingue. Il volume, interamente a colori, presenta la versione integrale della storia, informazioni sul disegnatore, sui principali personaggi della storia e sul contesto in cui si svolge. Una vasta gamma di attività accompagna lo studente alla comprensione, globale e analitica, e alla scoperta del lessico, degli elementi comunicativi e degli aspetti culturali, pragmatici e sociolinguistici.Questo volume, La laguna dei bei sogni, dove "quando si sogna, non ci si risveglia più", racconta la storia del tenente inglese Robin Stuart, un disertore che durante la Grande Guerra in Europa trova rifugio in Venezuela, tra gli Indios, sulla riva del fiume Orinico. Corto Maltese cerca di curare il soldato, in preda alle allucinazioni e ai deliri della febbre, ma Stuart preferisce lasciarsi andare ai bei sogni che gli permetteranno di riscattarsi dalla sua vigliaccheria e morire in pace con se stesso.   Cliccando qui potete sfogliare e stampare la premessa ed alcune pagine di Corto Maltese - La laguna dei bei sogni.